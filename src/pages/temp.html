<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Case History - A2A Smart City, progetto City Eye</title>
</head>
<body>
    <h1>Case History</h1>
    <h2>A2A Smart City, progetto City Eye</h2>

    <p>La metafora che da sempre ci accompagna in CodicePlastico è quella dei supereroi: l’idea è che la tecnologia sia un vero e proprio potere per le aziende, in grado di migliorare performance e fatturato. Il Team di CodicePlastico è composto da figure esperte, spesso in prima linea nella divulgazione dei contenuti nelle principali community IT italiane, che amano avere “le mani in pasta” in tutto quello che riguarda codice, sistemi e design. Lavorando solo su progetti custom, le nostre modalità di intervento sono essenzialmente di due tipi:</p>

    <ul>
        <li>
            <strong>Progetti “chiavi in mano”</strong>, in cui i clienti arrivano con un’idea e CodicePlastico ne cura la realizzazione in tutte le fasi: analisi, design dell’interfaccia, implementazione della soluzione e di sistemi e ambienti necessari per farla funzionare.
        </li>
        <li>
            <strong>Progetti in affiancamento</strong>, in cui CodicePlastico collabora attivamente con i reparti IT interni alle aziende clienti, completando le competenze con Team dedicati, fortemente verticali.
        </li>
    </ul>

    <h3>Introduzione a CityEye</h3>
    <p>CityEye è un portale disponibile su <a href="http://www.cityeye.it">www.cityeye.it</a>, attraverso il quale gli utenti possono cercare su una mappa i sensori IOT presenti sul territorio, aggiungere sensori propri, configurarli e, se il tipo di sensore lo supporta, controllarli attraverso il portale.</p>
    
    <p>Attraverso la parte pubblica del sito chiunque può visualizzare i dati pubblici rilevati dai sensori: dai misuratori della qualità dell’aria, ai lampioni intelligenti, ai sensori di riempimento dei cassonetti.</p>
    
    <p>La parte privata del sito permette di aggiungere e configurare apparecchi i cui dati rimangono privati o visibili solo a quelle che chiamiamo “organization”; supponiamo che un’azienda disponga di sensori di parcheggio che indicano quando un parcheggio è libero o occupato: tramite il portale potrà rendere disponibile l’informazione solo agli utenti che desidera.</p>
    
    <h3>Quale è stato il nostro ruolo</h3>
    <p>Abbiamo affiancato il team di A2A Smartcity sia dal punto della consulenza tecnica strategica (quali tecnologie utilizzare, come allestire il sistema, test di carico, sicurezza, etc…) sia operativamente.</p>
    
    <p>All’arrivo di una nuova richiesta di funzionalità, la analizziamo insieme al team interno in modo da poter fornire informazioni utili al team esterno di design. Quando i prototipi sono validati, si procede poi con la parte tecnica, sia a livello di codice che di infrastruttura: il prototipo diventa realtà, in un ciclo di miglioramento continuo design-rilascio-test-feedback.</p>
    
    <p>Crediamo che l’adozione di metodologie agili sia la condizione necessaria per costruire software di qualità; per questo durante la fase di analisi, il team si impegna a suddividere i problemi in iterazioni. In questo modo il portale è cresciuto in maniera iterativa: affrontando progetti piccoli, consegnabili e testabili in maniera più rapida, anziché portare avanti lo sviluppo di un unico grande progetto.</p>
    
    <h3>Perché funziona</h3>
    <p>Come per tutti i progetti in affiancamento, la chiave del successo è la sinergia: il cliente stabilisce la road map del progetto a lungo termine, ma si progettano insieme le soluzioni le strategie con cui raggiungere gli obiettivi. Il continuo scambio di competenze tra i team e la contaminazione delle idee consentono di arricchire il progetto, apportando innovazione e garantendo una crescita professionale reciproca.</p>
    
    <h3>CodicePlastico: per saperne di più</h3>
    <p>Da più di dieci anni costruiamo software su misura: l’esperienza maturata in diversi settori ci ha permesso di crescere in maniera solida e indipendente. Siamo innamorati della tecnologia: abbiamo scritto libri e spesso puoi incontrarci come speaker in numerose conferenze di livello nazionale.</p>
    
    <p>La scelta di costruire software custom è frutto della nostra convinzione che è il software che si deve adattare alle aziende, non viceversa. Il tipo di relazione che proponiamo ai nostri clienti è un affiancamento di crescita del progetto, orientato al miglioramento continuo: il focus non è lo sviluppo, ma come il vostro nuovo software, unico e cucito sulle vostre necessità, vi permette di migliorare il vostro business.</p>
    
    <p>Se pensi che il software che si deve adattare alle aziende, non viceversa.</p>
    
    <p>Per ulteriori informazioni:</p>
    <ul>
        <li><a href="https://www.ft.com/ft1000-2022">https://www.ft.com/ft1000-2022</a></li>
        <li><a href="https://blog.codiceplastico.com/emanuele-delbono-libro-ddd">https://blog.codiceplastico.com/emanuele-delbono-libro-ddd</a></li>
        <li><a href="https://blog.codiceplastico.com/events.html">https://blog.codiceplastico.com/events.html</a></li>
    </ul>
</body>
</html>
